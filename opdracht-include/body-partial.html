<section>

    <h1>Individueel artikel</h1>
    <article>
        <h1>artikel></h1>
        <p>Voor De Croo zou het "een historische vergissing zijn" mocht CETA niet ondertekend worden.

            "En dat voor een land dat altijd een van de grondleggers geweest is van de Europese eenmaking en altijd gepleit heeft voor meer Europese integratie", aldus de liberale vicepremier. "Bovendien is ons land één van de grootste begunstigden van de EU."

            "Men moet goed begrijpen wat men hier doet", gaat hij verder. "Dit betekent dat de EU niet langer gesprekken kan voeren in naam van de lidstaten, want elk akkoord kan in vraag gesteld worden door één van de regio's." Hij wijst er verder op dan België een kleine, open economie is, die voor 70 procent afhankelijk is van het buitenland.

            De Croo is samen met koningin Mathilde op een humanitair werkbezoek in Jordanië, dat in het teken staat van de opvang van Syrische vluchtelingen.
            "Magnette steekt Syriza links voorbij"
            Magnette steekt Syriza links voorbij. De PS beschadigt na Vlaanderen nu ook Europa en de wereldhandel. Wat een hovaardigheid. #CETA
            — Bart De Wever (@Bart_DeWever)
            Ook N-VA-voorzitter Bart De Wever is hoegenaamd niet te spreken over de beslissing van Paul Magnette om CETA niet goed te keuren. "Magnette steekt Syriza links voorbij", klinkt het op Twitter. "De PS beschadigt na Vlaanderen nu ook Europa en de wereldhandel. Wat een hovaardigheid."

            Syriza is de bekende extreemlinkse partij uit Griekenland. De Wever verwijt de PS met andere woorden nog linkser te zijn dan de erg radicale Grieken. De PS en N-VA liggen vaker in de clinch, maar deze keer zit het aldus duidelijk wederom danig scheef tussen de twee partijen.

            "De PS is zich volop aan het profileren en offert het handelsakkoord daarvoor op", vulde De Wever aan in De wereld vandaag op Radio 1 aan. Volgens hem spelen de Franstalige socialisten een puur politiek spel tegen de opkomst van de PTB. "Met inhoud heeft dit niets te maken", zei hij.

            Volgens de N-VA-voorzitter zadelt de PS anderen op met de gevolgen van hun beslissing. "De PS brengt al lange tijd schade toe aan anderen, en nu ook opnieuw aan Vlaanderen. Wij voeren namelijk wel degelijk handel met Canada, in tegenstelling tot Wallonië. Democratie dicteert dat je de gevolgen draagt van je eigen gedrag. Het is gemakkelijk je te profileren als je zelf geen handel met het land in kwestie voert", meende De Wever.</p>
    </article>

</section>